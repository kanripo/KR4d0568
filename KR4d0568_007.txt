# -*- mode: mandoku-view; -*-
#+TITLE: 靜思集
#+DATE: 2015-08-25 00:14:47.411066
#+PROPERTY: ID KR4d0568
#+PROPERTY: BASEEDITION WYG    
#+PROPERTY: JUAN 卷七
<pb:KR4d0568_WYG_007-1a>¶
欽定四庫全書¶
　靜思集巻七　　　　　　元　郭鈺　撰¶
　　七言律¶
　　　寄吳杜徵君¶
武夷空翠接秋隂古木蕭森石逕深中使又傳丹詔至¶
山人長對白雲吟松花未掃風過席芝草初耘雨滿林¶
九曲畫圗歸内府君王應許遂初心¶
　　　送龍光庭赴都¶
<pb:KR4d0568_WYG_007-1b>¶
帝城此去人千里馬上題詩記舊逰官酒滿傳鸚鵡盞¶
宮花飛㸃鷫鸘裘星迴東壁文光動日麗中天王氣浮¶
禮樂百年多述作才賢深足應旁求¶
　　　登宜春衞公岩¶
衞公舊日讀書處濩落孤亭紫翠中野迥虹光分暮雨¶
天晴木葉響秋風武皇國勢資雄畧牛黨私仇累至公¶
論定是非誰復在晨鐘空託梵王宮¶
　　　送胡元禮歸合淝省親¶
<pb:KR4d0568_WYG_007-2a>¶
秋風林薄暮蕭騷千里庭闈属望勞天入秦闗開去棹¶
霜飛楚峡擁征袍每看潘岳閒居好始信張翰歸去髙¶
我亦天涯漂泊乆因君愁思滿江臯¶
　　　和虞學士春興八首¶
官河春水湧輕濤来徃千艘不用篙江浦女逰遺玉佩¶
瑶池仙降獻金桃秋千拔地煙花暝閶闔中天日月髙¶
早嵗功名看得意扶揺風力送鴻毛¶
鳴珮天階委碧莎雪消太液漲晴波玉盤露浥仙人掌¶
<pb:KR4d0568_WYG_007-2b>¶
宮錦花添織女梭王子問安囘輦近儒臣進請賜金多¶
眀朝引見狒狼使樂府新傳天馬歌¶
沙苑煙晴苜蓿肥朝囘天馬錦為鞿詞臣㑹送歸青瑣¶
進士傳呼換白衣雲氣曉依宮樹近春隂晝䕶苑花飛¶
君王又進長生藥萬里樓船海上歸¶
城上觚稜霧靄迷角聲吹徹鼓聲齊雲生水殿龍常現¶
月滿官松鶴並栖風俗元存中國舊天文並拱北辰低¶
倚樓欲問通霄路誰借青雲百尺梯¶
<pb:KR4d0568_WYG_007-3a>¶
萬里驅車入帝闗十年棲息一枝安承恩數對麒麟殿¶
却老何資龍虎丹金水漲波融雪盡碧桃分蕋到春闌¶
江南却憶看紅藥紈扇羅衣不識寒¶
清眀烟散栁枝斜宮樹沈沈㸃白鵶暖霧撲簾成細雨¶
𦍤風吹靣射飛沙江南㝡憶王孫草天上催宣宰相麻¶
十載滄洲孤舊約鹿車何日共還家¶
栁林笳鼔曉晴饒王子春蒐出近郊雲錦宮袍攅萬馬¶
鐵絲箭鏃落雙鵰蒲桃壓酒開銀甕野鹿充庖藉白茅¶
<pb:KR4d0568_WYG_007-3b>¶
共說從官文采盛不聞舊尹賦祈招¶
浩蕩天風駕海航忍從兒女問耕桑珠聫魚目知誰識¶
劔吐龍光不自藏司馬倦遊曽建節買臣歸去宻懐章¶
只今豈是無詞賦材俊中朝少薦揚¶
　　　送王國琛使君赴福州¶
閩嶠来迎新太守旌麾遥颺海雲低天書夜下羣龍㑹¶
露冕春行五馬齊荔子已無中使勅繡紋猶作白衣題¶
竚看到日傳嘉政棠樹春隂滿建溪¶
<pb:KR4d0568_WYG_007-4a>¶
　　　賦得越王䑓送萬載敖司令之官¶
層䑓髙與越山齊南斗諸星入地低海氣秋澄鴻雁到¶
野煙春合鷓鴣啼官船北走輸珠翠幕府南開振鼔鼙¶
側想到官多暇日登臨長聴玉驄嘶¶
　　　送萍鄉袁茂才歸縣試吏¶
玉闗門外班司馬抗疏歸来白髪愁絶域功名空老大¶
少年鄉國自風流花飛細雨朝迴馬月滿前川夜放舟¶
始信封侯馳萬里不如吏隠近滄洲¶
<pb:KR4d0568_WYG_007-4b>¶
　　　寄孫仲植文學¶
秋来最憶孫文學無數黄鷄啄黍肥得酒定邀諸弟飲¶
看茰應少一人歸蒼龍出峽雨先至白馬渡江雲共飛¶
季子敝裘今更少還鄉信使故應稀¶
　　　寄阮𢎞濟兼簡楊亨衢少府¶
舊時文物數江東誰似風流阮嗣宗紅袖醉歌金縷曲¶
牙旂歸導玉花驄神仙原與塵埃隔賔客多應氣概同¶
寄語龍泉楊少府園花不減舊時紅¶
<pb:KR4d0568_WYG_007-5a>¶
　　　柬王奎伯仲¶
我愛王家之二難越羅裁剪春衫寛折花滿簮紫茸帽¶
寫詩自作烏絲闌玉壺載酒留客醉竹竿把釣擕兒看¶
眀朝更約溪南去一樹錦桃花未殘¶
　　　寄劉淵茂才(字象/賢)¶
山舘前宵忽夢君紵衣如雪照晴雲門前種菊開三徑¶
壁上題詩寫八分酒浪紅深傾琥珀劔䑓翠澁繡龍紋¶
多情指畫秦䑓近一曲鸞笙月下聞¶
<pb:KR4d0568_WYG_007-5b>¶
　　　和虞學士登宜春䑓¶
萬家平地擁髙䑓窓户層層近日開鶴致瓊花迎帝子¶
龍持貝葉禮如来雲依老樹秋如畫峽束飛濤雪作堆¶
惆悵當年歌舞地碧桃開落㡬千囘¶
　　　題興岡王祠¶
萬山濃翠湧飛濤縹緲王宮結搆牢兵衛焜煌連鎖甲¶
香煙浮動鬱金袍晨飛脉嶺雲初散夜舞胎山月正髙¶
仙苑碧桃春自醉豈容野客薦溪毛¶
<pb:KR4d0568_WYG_007-6a>¶
　　　澄虛亭¶
匹馬江上行且停蒼松夹道風泠泠波光倒吞落日白¶
雲氣下接炊煙青山僧獨行掃殘葉水鳥雙飛迴逺汀¶
主人邀客領竒勝賦詩把酒澄虛亭¶
　　　賦鶴骨笛¶
雲沈碧海葬飛仙樂府新裁紫玉員律呂相和依象管¶
雌雄猶似唳芝田老蛟夜舞君山月采鳳春逰嶰谷煙¶
想是好奇心獨苦琵琶昨日購鵾絃¶
<pb:KR4d0568_WYG_007-6b>¶
　　　賦文山硯¶
碧玉秋涵曉露滋相君十載共襟期承恩乆在文章府¶
借潤終無軟媚詞旗舞龍蛇廷對早詩成珠玉載歸遲¶
可憐月落空坑夜無復追随到鳳池¶
　　　早秋有懐歐陽文周¶
日暮獨迴江上舟江波不盡思悠悠虹埀青澗分殘雨¶
風滿碧梧鳴早秋用世有材須汲引思君為客乆淹留¶
綵樓七夕涼如水知共何人望斗牛¶
<pb:KR4d0568_WYG_007-7a>¶
　　　寄楊和吉¶
不見故人愁我心江山信美倦登臨附書白鶴㡬時到¶
結屋翠㣲何處尋風撼竹樓憑雨勢雲歸溪樹作秋隂¶
琅玕細簟凉如水應掃桂花彈素琴¶
　　　和李茂才牡丹¶
舊来聲價洛陽髙歌舞千金費酒醪霞擁暖紅圍采檻¶
日描晴影繡宮袍百年富貴花神醉一曲清平筆力豪¶
近說開筵追勝事詩成壓倒舊官曹¶
<pb:KR4d0568_WYG_007-7b>¶
　　　哭宜春義士彭維凱(維凱復袁州遣迎監郡某/元帥以下歸視事守土将)¶
　　　　(某忌其功/遂殺之)¶
風折旗竿臥落暉殘兵揮泪脫戎衣徒聞即墨田單在¶
不見成都鄧艾歸獻凱何時承寵渥爭名自古抱危機¶
宜春元帥還相問近報洪州未解圍¶
　　　宿七里山(十一月二十二日余始得逸歸值臨/江兵至楚金追斬九十九級軍聲始)¶
　　　　(復大/震)¶
寒松霧暗月西頺人語無聲鬼語哀郡國忍聞侯景詔¶
<pb:KR4d0568_WYG_007-8a>¶
朝廷初棄戴淵才風傳鼙鼓驚魂戰天入鄉闗望眼開¶
骨肉死生俱未卜泪痕血㸃滿蒼苔¶
　　　癸巳元日¶
屠蘇酒暖破朝寒舊寫桃符忍再看太史未頒周正朔¶
遺民思覩漢衣冠天邉星斗孤槎逺雪後江山萬木殘¶
再拜中庭賔旭日共瞻霽色散雲端¶
　　　二月二十七日聞故鄉冦退¶
銅駝荆棘換東風消息南州乆不通芳草得春煙漲緑¶
<pb:KR4d0568_WYG_007-8b>¶
野棠無主雨飄紅琱戈元帥登壇暇寳玦王孫哭路竆¶
亂後親朋總悽惻相逢但索語音同¶
　　　寄龍子雨¶
書到山中收泪看出門愁散楚天寛落花春盡休文瘦¶
細雨更長范叔寒金帶宦情違俗乆綈袍交態見君難¶
欲為後㑹知何日酒熟還家得盡歡¶
　　　贈劉明道¶
義旗獻凱滿南州君擁兵符控上流隔岸人烟鄰虎穴¶
<pb:KR4d0568_WYG_007-9a>¶
中江雪浪送龍舟劔鳴秋匣元霜下馬浴晴波紫霧浮¶
白羽指揮能事集底須萬里始封侯¶
　　　秋日還山聞南省消息示從弟銓¶
南國風髙聞好音隣翁酒熟晚相尋雁飛漢苑書来徃¶
竹暗湘江淚淺深茅屋暫歸秋四壁栁營煩費日千金¶
瘡痍早使能蘇息獨抱長貧亦素心¶
　　　重和荅周聞孫進士兼寄宗瑾¶
飄零不改舊鄉音来徃空山費獨尋楚地人烟三户在¶
<pb:KR4d0568_WYG_007-9b>¶
漢家宮闕五雲深急風亂颭蒹葭雪斜日殘明橘柚金¶
公瑾雄姿㝡英發還鄉何日共論心¶
　　　分府同知瑶童相公大閱之日天使適至喜而¶
　　　　賦詩奉寄劉賔旭參軍¶
鼓角縁邉永夜哀使車忽自海南来中朝舊法三章在¶
大将新圗八陣開玉帳分明傳號令金䑓雜遝貯賢才¶
早看送喜麒麟殿五色雲中進夀盃¶
金絡銀鞍翡翠裘叅軍馬上㝡風流相逢把酒青油幙¶
<pb:KR4d0568_WYG_007-10a>¶
每憶題詩黄鶴樓采鳳銜圗堯殿曉蒼鷹整翮楚山秋¶
攀龍早及風雲㑹歸換貂蟬尚黒頭¶
韜鈐兵衛立參差軍務初閒且賦詩健筆有神傾後輩¶
美名如玉重當時青雲鶴引朝天路白羽鵞翻洗墨池¶
近見元戎再乗勝憑君多製凱歌詞¶
侯印軍符塞紫衢儒生白髪混泥塗兒騎竹馬談兵法¶
地畫桃源入戰圗雙劔舞閒歌激烈一燈愁絶照清癯¶
山中薇蕨秋風老心折孤村反哺烏¶
<pb:KR4d0568_WYG_007-10b>¶
　　　和楊繩彥正茂才¶
仗劔三年去里閭桃源仙客獨安居雨鳴脩竹涼欹枕¶
花落小窓晴曝書誰與捲簾通燕子自須入海掣鯨魚¶
村園明日君能到一徑蒼苔待剪除¶
　　　甲午元夕¶
已無釵釧典村醪兒女炊羮薦野蒿燈火獨揺元夕夢¶
干戈渾減少年豪雲韜月色歸天闕雨壓寒聲欺布袍¶
却憶将軍平冦處崑崙夜度不辭勞¶
<pb:KR4d0568_WYG_007-11a>¶
　　　雨中過龍西雨¶
雲連茅屋樹聲寒舊補貂裘帶盡寛蕭瑟鄉闗愁庾信¶
清明風雨過蘇端蒼龍波暖開鱗甲黄鳥巢深䕶羽翰¶
側想蓬莱雲氣上羣仙縹緲控飛鸞¶
　　　感懐¶
白髪溪翁劚草根晚炊兒女帶啼痕斜陽燕語興亡事¶
隂雨鬼號新舊魂戰伐不聞烽火息誅求惟見簡書存¶
艱難負米歸無日夜雨青燈夢倚門¶
<pb:KR4d0568_WYG_007-11b>¶
　　　晚過山荘¶
草滿畬田落照斜溪行盡日少人家自傷直性從干謁¶
誰在窮途不怨嗟香火氤氲王子廟旌旗明滅長官衙¶
主人問客知名姓始肻開門喚煑茶¶
　　　和楊彥正茂才¶
故山疊疊是愁端真宰何由剗翠巒客舘雨聲燈火共¶
皇都春色畫圗看花飄金谷彩雲散木落洞庭歸雁寒¶
見說攜家近仙館紅塵咫尺不相干¶
<pb:KR4d0568_WYG_007-12a>¶
　　　南省戰船至吉安喜見官厯¶
干戈阻絶嵗時遷㡬向空山卜月圎仍覩帝堯頒玉厯¶
兼聞楊僕将樓船旌旗日月臨西楚帶礪山河拱北燕¶
賴有忠良扶社稷願聞籌策早安邉¶
　　　寄賔旭劉參軍¶
經年避地百憂并君獨還鄉少俗情淨洗木瓢分藥晒¶
新裁紈扇寫詩成半蓬溪雨羣鷗散萬壑松風獨鶴鳴¶
只好閉門度長夏巾車莫遣野人驚¶
<pb:KR4d0568_WYG_007-12b>¶
　　　送阮𢎞濟赴梁使君幕¶
諸生白髪守章句磊落長材自不羣河内已留賢太守¶
霸陵又起故将軍鐵絲箭簇鳴秋月銀錯旗竿䜿曉雲¶
文采乆為當路重更期馬上立竒勲¶
　　　贈周原道兼柬安子靜将軍¶
武節遥瞻漢署郎威稜猶帶柏䑓霜江通吳楚波濤息¶
天入燕秦道路長白羽晝揮談虎略黄旗暮捲䕶龍驤¶
宜春進士兼文武好是青雲共激昂¶
<pb:KR4d0568_WYG_007-13a>¶
　　　寄羅履貞兼柬謝君績¶
烽火平安月正中思君長倚翠樓東儒生憂國燈前淚¶
壮士封侯馬上功半榻松風看草檄一庭花雨坐調弓¶
謝荘文采江東少青竹題詩想㝡工¶
　　　送朱鵬舉照磨赴江西省掾¶
花外銀鞍鞲紫騮省郎文采自風流英雄舊總三千士¶
美譽新傳十一州山擁宜春深帶甲江通章貢小容舟¶
晨趨黄閣叅籌畫願審安危拓逺謀¶
<pb:KR4d0568_WYG_007-13b>¶
　　　白鷺洲晚泊呈天隠兄山長兼柬曹居貞¶
白鷺洲前春水寛素王宫殿壓驚湍風飄墜瓦鴛鴦冷¶
雨暗疎篁翡翠寒維翰未能穿鐵硯叔孫先已改儒冠¶
凄凉講席君仍在晚嵗氷霜獨立難¶
　　　大洲宴集¶
殺賊歸来心甚歡酒美不辭春夜闌俯江樓迥月色白¶
縁邊鼓歇烽烟寒玉驄誰送美人去錦瑟更為将軍彈¶
慚愧書生飲獨少自剪銀燭題詩看¶
<pb:KR4d0568_WYG_007-14a>¶
　　　寄楊和吉龍西雨¶
江南徐庾知名乆文采風流伯仲間彩筆題詩傳上國¶
畫船分雨過西山管寜舊向遼東老杜甫新從巴道還¶
擾攘戰塵徒旅苦故人應怪鬢毛斑¶
　　　山中¶
柴門日落鎖秋隂白酒愁来只細斟松下紫苔留虎跡¶
雨中蒼檜作龍吟漢宮金狄空埀泣秦地桃源不可尋¶
咫尺山中愁出入何時江上足登臨¶
<pb:KR4d0568_WYG_007-14b>¶
　　　别蕭伯章¶
蕭郎三十文采殊錦霞暖矗青珊瑚酒来獨對公榮飲¶
詩成笑遣王奎書黒風捲雲惨飢虎黄葉打頭騎蹇驢¶
明日山中徑歸去梅花夜月情何如¶
　　　即事¶
西上官船日報頻倚門收淚問行人潁川太守終難借¶
細栁将軍始是真木落髙秋懸殺氣律回寒谷見陽春¶
不辭斗粟輸官府但覔山岩著老身¶
<pb:KR4d0568_WYG_007-15a>¶
　　　寄劉賔旭¶
舊日相逢玉雪姿三年幕府鬢如絲波濤入海屠龍苦¶
風雨還山買犢遲客到定能頻喚酒花開應不廢題詩¶
只憐雙劍牀頭吼又是隣鷄報曉時¶
　　　奉和劉士貴¶
路轉春山晝啟闗玉驄深繫緑楊間延平波浪雙龍合¶
遼海風煙獨鶴還扇外紅塵從戰鬭尊前白酒且清閑¶
諸孫早嵗多文采憔悴青燈我厚顏¶
<pb:KR4d0568_WYG_007-15b>¶
　　　寒夜思親¶
老親白髪抱諸孫寄食偏懐地主恩故國山河空洒淚¶
殘年風雪更消魂績麻誰與寒分火待米長孤暮倚門¶
生子不才名位晚愁来詩句共誰論¶
　　　奉寄吳琳子茂鎮撫二首¶
宜春䑓前記勝逰主人與客俱風流春穠攜酒騎小鐵¶
夜深分燭歸南樓雁鴻㡬年斷書信豺虎是處森戈矛¶
聞君總戎下章貢明日相候青門丘¶
<pb:KR4d0568_WYG_007-16a>¶
英雄之姿不易得慷慨汗馬收竒功簸旗風髙捲飛雨¶
舞劔日落揺晴虹官酒春酣百盃緑檄書夜草雙燭紅¶
竚看獻凱報天子錦衣五馬蓬莱宮¶
　　　愁甚¶
白璧黄金不療飢王孫攜此獨安歸四郊烽火山川窄¶
十月雨寒雷電飛豪傑憂時常共濟功名報主不相違¶
臨危進退如無據青史他年有是非¶
　　　殘年¶
<pb:KR4d0568_WYG_007-16b>¶
乆愁兵氣漲秋林不謂殘年寇轉深四野天青烽火近¶
五更霜白鼔聲沈金張富貴皆非舊管樂人材不到今¶
江上米船看漸少捷書未報更闗心¶
　　　和周霽海吳鎮撫詩三首就呈李伯傳明府¶
老子懸車歸舊隠諸孫戱采泛晴暉畫圗煙樹松千尺¶
門徑秋花菊四圍得句欲題青竹滿攜琴每候白雲歸¶
殘年頗覺頭如雪愁滿江空羽檄飛¶
牛斗秋髙劔氣横㡬人馬上取功名扇揮白羽臨風迥¶
<pb:KR4d0568_WYG_007-17a>¶
甲鎖黄金射日明賈詡自期能料敵山濤誰謂不知兵¶
官軍蓄銳何時發乆厭城頭鼓角聲¶
愁来倚劍立蒼茫誰在籌邊策㝡良捕賊五更唐李愬¶
揮戈萬衆漢雲長烽烟滿接城樓近鬼火寒穿石逕荒¶
多少材官鵰羽箭不知何日殪天狼¶
　　　丁酉元日¶
城北城南暗戰塵東風吹淚滿衣巾秦讐猶待楚三户¶
漢将徒封趙四人此㑹屠蘇濃味薄誰家桃板舊題新¶
<pb:KR4d0568_WYG_007-17b>¶
賽神江上情如海且祝平安問老親¶
　　　風雨舟中作¶
憔悴江頭路已窮小舟隔岸復相通歸雲亂擁青山樹¶
飛雨斜穿白浪風避地數年成老醜累人一飯尚西東¶
憑誰為息鯨蛟怒容我滄浪作釣翁¶
　　　感事¶
荆徐千里混干戈日日君王候凱歌上相出師三月罷¶
南人待援六年過未休練卒誅求盡暫脫歸囚反倒多¶
<pb:KR4d0568_WYG_007-18a>¶
獨拜将壇須國士掄才誰似漢蕭何¶
　　　道逢八十翁¶
八十老翁行歩奔存亾共訴斷愁魂千金歌舞随流水¶
六載干戈棄故園晚竈燎衣籬竹盡春牛換米草蓑存¶
情知青史無名姓短策猶期報國恩¶
　　　柬王志元茂才¶
親朋亂後長相失伯仲江邊得數過乆客問隣賒酒易¶
知君随處賦詩多鳥啼花樹驚殘雨鷗散栁塘迴細波¶
<pb:KR4d0568_WYG_007-18b>¶
懐抱暫開欲相問不知佳句近如何¶
　　　晴曉¶
㝡憶山中桂樹林早春無日不登臨衣冠並集吾廬盛¶
旗鼓俄分将壘沈山色故鄉青未了鬢毛新嵗白相侵¶
物情自覺傷懐抱野鳥弄晴空好音¶
　　　和劉淵象賢晚眺¶
日落孤城疊鼓鼙誰家山北復山西干戈滿地愁相續¶
道路還鄉望轉迷風度生香花逺近雨團濕翠竹髙低¶
<pb:KR4d0568_WYG_007-19a>¶
劉郎欲問桃源路紅葉流波好自題¶
　　　奉同楚金和蒲掾¶
健兒分隊舞朱干玉帳将軍按劍看笳鼓夜鳴邉月迥¶
旌旗曉䜿野雲寒皇圗不假山河險民俗終同社稷安¶
早晚虞廷有苗格薫風披拂五絃端¶
　　　奉和劉賔旭兼柬羅履貞¶
時危南國乆連兵幕府才華得合并蔡寇遂煩唐宰相¶
漢儀猶待魯諸生三邉烽燧晨傳箭千騎弓刀晝繞營¶
<pb:KR4d0568_WYG_007-19b>¶
主将䇿勲朝帝闕從官應許任公卿¶
　　　送楊和吉過龍興¶
十月北風蛟鱷伏樓船安穏出官河交逰湖海知誰在¶
将帥朝廷近若何一水纔通南浦近衆星還拱北辰多¶
清和元帥煩相問獨釣寒江月滿蓑¶
　　　奉贈江西省郎中顏希古¶
江西羽檄日交馳君佐中書䇿㝡奇南極星埀天地正¶
北庭兵合鬼神知君王舊賜馮唐莭父老新傳李愬碑¶
<pb:KR4d0568_WYG_007-20a>¶
盡剗賊壕歸禹貢更煩深意問瘡痍¶
　　　客鬢¶
夕報将軍奏凱歌馬前又見擁琱戈民情共倚金湯固¶
客鬢惟添霜雪多何日梧桐鳴彩鳳舊時荆棘臥銅駝¶
無衣無食嵗年晚妻子山中如苦何¶
　　　小除夕¶
常年臘月還鄉早弟勸兄酬何怨嗟腸斷此時同避地¶
眼穿永夜倍思家鄉闗去雁渾無信風雨寒燈不作花¶
<pb:KR4d0568_WYG_007-20b>¶
最是五更情調苦城南吹角北吹笳¶
　　　與黄子益将軍¶
将軍文采舊知名幕府分曹按甲兵雪壁畫龍晴霧合¶
羽林飛鳥朔風輕趙雲對敵闗張並馬援歸朝隴蜀平¶
憑仗早除狐兔亂吴山楚水共秋澄¶
　　　大洲晚發¶
城南桴鼓轉相驚却憶漁舟問水程千頃江波鷗出沒¶
數家茅屋樹枯榮客行落日凝愁思人隔疎煙聞笑聲¶
<pb:KR4d0568_WYG_007-21a>¶
惆悵竹籬沽酒處夜深燈火不勝情¶
　　　奉柬陳君與掾吏¶
漢室元勲曲逆侯諸孫文采藹南州薇垣地切星河冷¶
幕府霜飛草木秋采筆樽前賦鸚鵡銀鞍花外鞴驊騮¶
獨憐江海干戈滿願屬安邉第一籌¶
　　　和酬友人¶
百年誰肻長拘束每到花時愁悶過金石人間春夢短¶
玉堂天上月明多歸栖舊燕依林木變化飛魚借海波¶
<pb:KR4d0568_WYG_007-21b>¶
逆旅馬周豪氣在憐才深意待常何¶
　　　奉同順則贈鄒省掾¶
中朝大将霍嫖姚材傑如君早見招入幕文書金印大¶
行營笳鼔玉驄驕兵謀合變元多與殺氣憑陵未盡消¶
好待楚江鯨浪靜白雲深處共歸樵¶
　　　戊戌元日¶
戎馬七年猶帶甲客懐元日厭題詩愁来刁斗聲相續¶
老去屠蘇酒到遲野燒暖回雲際碧江梅寒䕶雪殘枝¶
<pb:KR4d0568_WYG_007-22a>¶
近聞拜相登𦒿舊郡國朝正莫後期¶
　　　送李謙道入省叔父¶
中郎不見十年過千里趨陪意若何骨肉共論青眼舊¶
形容應接白鬚多三闗虎豹傳新捷百粤鶯花入醉歌¶
莫嘆他鄉為客乆故鄉是處阻干戈¶
　　　奉和龍西雨自洪見寄(同此韻和寄楊/和吉一首見贈)¶
青樓風月故相干慷慨尊前舞地寛錦繡春明花富貴¶
琅玕晝靜竹平安杉闗旂鼓元戎勝閩海舟車去客懽¶
<pb:KR4d0568_WYG_007-22b>¶
舊日交親應有問一蓑煙雨楚江寒¶
　　　和寄龍長史¶
扇外風塵素不干湖光遥送酒船寛錦箋傳草春詞好¶
銀燭燒花夜枕安四海交逰空老大百年世事半悲懽¶
子真谷口深相憶黄犢無苗風雪寒¶
　　　和劉叅軍¶
欲剸蛟龍試莫干東南天地洞庭寛鄭䖍早被才名誤¶
晁錯終期社稷安年老青燈徒自苦時危朱紱為誰懽¶
<pb:KR4d0568_WYG_007-23a>¶
直詞照雪慚髙誼排悶裁詩淚㸃寒¶
　　　和寄歐陽文周¶
厚禄才疎不敢干幽棲暫遣客愁寛屋前老樹留雲宿¶
竹外茅亭向水安書寄鯉魚今始到杯傳鸚鵡不同歡¶
龍泉舞罷獨長嘯宇宙誰知范叔寒¶
　　　和寄王仲京¶
暮雲飛盡倚闌干懐抱何時獨好寛天下兵戈愁杜甫¶
雲間鷄犬憶劉安每傳佳句看君好想對芳尊共客歡¶
<pb:KR4d0568_WYG_007-23b>¶
香染越羅春袖薄楝花風起不知寒¶
　　　和寄從弟鐸¶
畏途阻絶卜支干夕見鄉書意始安痴腹於人深有累¶
驚魂從此暫相寛弟兄相顧三人在風雨還孤一日懽¶
春色故園付流水白鷗應怪舊盟寒¶
　　　和寄從弟銓¶
腐儒憂國泪闌干江海容身何處寛驚報每愁諸弟隔¶
臨危但祝老親安對牀風雨長相憶負米晨昬不盡歡¶
<pb:KR4d0568_WYG_007-24a>¶
㝡苦二郎獨冥漠晚煙原上鶺鴒寒¶
　　　贈宋經厯¶
山繞青原百雉城入闗盡說長官清才賢肻為明時出¶
政事多資贊畫成禾黍秋風螟螣息梧桐朝日鳳皇鳴¶
晝閒好讀開元紀節撡存心慕廣平¶
　　　哭羅達則¶
太阿出匣捲晴虹誰肻埋光九地中萬里攜書来上國¶
一時揮翰動諸公杜陵避地身将老宋玉招魂事已空¶
<pb:KR4d0568_WYG_007-24b>¶
前輩交逰看欲盡為君彈泪洒秋風¶
　　　西雲亭種菊未開以余歸期逼迫時預賞之即¶
　　　　席賦¶
層層種菊繞籬斜秋色偏歸處士家擬鑄金錢酬嵗月¶
得依玉樹伴烟霞清風江上催行李白髪尊前作按花¶
貯酒尚須留九月西風平地岸烏紗¶
　　　題分宜縣胡于信釣翁詩巻¶
嚴光不作漢廷臣今日聞君亦隠淪草笠暮歸三峽雨¶
<pb:KR4d0568_WYG_007-25a>¶
竹竿晴釣五橋春長歌鼓枻知音少滿巻題詩入畫真¶
馬上行人莫相問白鷗波暖最相親¶
　　　哭蕭叅謀彜翁¶
南州進士盛才名幕府叅謀仗老成筆舌夜揺星斗動¶
襟懐寒潄雪霜清平淮碑踣慚裴度哀郢魂歸訴屈平¶
多謝沔陽劉太守為題文誄弔先生¶
　　　中秋與郭恒飲從弟宅忽聞猘犬陸梁恒驚去¶
　　　　風清月白臨别惘然次日移詩從弟和以寄¶
<pb:KR4d0568_WYG_007-25b>¶
　　　　懐¶
兔罝雉網林中邉鴻飛冥冥誰使然欲歸故山弄明月¶
如隔弱水招飛仙蒼生何時各安堵賤子今日嗟倒懸¶
千金不留魯連住銅駝荆棘愁風煙¶
　　　寄從弟銓¶
舊廬每愛桂花秋風月凉宵足勸酬盗賊未平身漸老¶
弟兄相望淚空流經年避地魚頳尾何日還鄉烏白頭¶
側想早春天氣好掌珠初見慰深愁¶
<pb:KR4d0568_WYG_007-26a>¶
　　　寄劉玉正茂才¶
城南燈火連牀乆獨夜荒村費苦思風雨何時尋舊約¶
江山是處有新詩海棠春暗飄香盡鸚鵡天寒唤客遲¶
明日還鄉須作伴買船沽酒共襟期¶
　　　柬王志元¶
收泪看花花轉紅花前心事想君同幽燕車馬從天下¶
吳楚舟航與海通貴賤不應懸趙孟去留終擬報曹公¶
石田秋雨喧鷄鶩早附冥鴻萬里風¶
<pb:KR4d0568_WYG_007-26b>¶
　　　贈劉淵¶
老樹蟠堤抱石危晴雲過雨出溪遲有時歸鳥落山果¶
無數飛花懸網絲得酒不消為客恨連牀長欲與君期¶
此情㝡倚相知乆莫怪新来嬾作詩¶
　　　和郭順則登五峯仙壇¶
蒼山遥拱鬱藍天鷄犬雲間盡得仙雨散天瓢彌八極¶
碑磨嵓石照千年漁舟隔浦揺春浪茅屋倚山炊午煙¶
見說隣僧知敬客長廊晝靜共叅禪¶
<pb:KR4d0568_WYG_007-27a>¶
　　　用王冕韻送解元祿茂才¶
時危結屋傍岩阿野逕春烟匝翠羅四海俊賢唐貢舉¶
百年父老漢謳歌山涵霧露藏𤣥豹水㑹陂塘散白鵞¶
地僻此時賔客少松隂掃石坐長哦¶
　　　避地石洞有懐羅處士就柬周以立進士¶
勍敵雙崖立洞門石稜斜鬭浪聲喧屋前松長山人去¶
堂上藤埀石佛存西望鄉闗通鳥道舊題嵗月滿苔痕¶
重來又廹干戈苦空憶桃花遍水源¶
<pb:KR4d0568_WYG_007-27b>¶
　　　樓居晚對¶
四山紫翠鬱嵯峨愛此樓居每獨過窗户晴通雲氣濕¶
竹松暝挾雨聲多時危耆舊疎来徃地僻漁樵共嘯歌¶
對酒暫開懐抱好莫思戎馬近如何¶
　　　寄楊和吉歐陽文周¶
黄鵠一飛㡬千里髙標矯矯離風塵宗元有恨為司馬¶
郭泰無名與黨人富貴致身何用早是非論事惑難真¶
二君舊日皆知己旅食他鄉莫厭貧¶
<pb:KR4d0568_WYG_007-28a>¶
　　　送别從姪淳¶
愁心長繋晚峯青避地何時馬足停草樹四山區域小¶
風埃六月髑髏腥無從灞上慚劉禮始信遼東老管寧¶
惜别恨無尊酒共臨溪為爾汲清泠¶
　　　十二月望又自新淦泊桐江時弟銓新歿¶
逺營鼓角送悲酸十口無歸泪不乾孤雁哀鳴秋浦逺¶
慈烏待哺夕陽殘江南戰骨遺民盡天上除書選将難¶
敢望伊周眀至理願聞韓信早登壇¶
<pb:KR4d0568_WYG_007-28b>¶
　　　和龍西雨韻寄楊和吉¶
權門噂沓事無干老去休文任帶寛狡兔經營三窟苦¶
鷦鷯棲息一枝安漁樵路熟成長徃鼓角風髙&KR0429;不歡¶
獨有西雲亭上客金錢買酒敵春寒¶
　　　王進屢承徵㑹因寄此詩¶
山隂先生讀書處𤣥豹落日司嵓扃落花滿院春寂寂¶
長松隔水風泠泠有時獨隠烏皮几乗興自寫黄庭經¶
座上賔客日應滿不知雙眼為誰青¶
<pb:KR4d0568_WYG_007-29a>¶
　　　寄羅伯英¶
江湧春濤枕上聞殊鄉無伴獨離羣始知詩事能窮我¶
獨喜墩名又屬君風燕入簾捎落絮雨龍歸洞駕輕雲¶
遥知隣曲過從熟每日還家酒半醺¶
　　　悲龍興¶
七載竒功一日隳眼看白斾換紅旗支祁不避旌陽劍¶
絮酒誰澆孺子祠南北選材從昔異安危任事總難期¶
可憐千疊西山石留刻何人莭義碑¶
<pb:KR4d0568_WYG_007-29b>¶
　　　悼已¶
種竹經年長未齊半枯半死近窓西天風飄鴈随雲沒¶
山鬼憑狐當晝啼世亂獨懐徐庶母家貧乆累買臣妻¶
眼前事事堪腸㫁欲問西山路轉迷¶
　　　春懐¶
前水推懐後水推推愁不盡載愁来雪消海上蘇卿老¶
春到江南庾信哀客路但聞啼鳥樂人情不及野花開¶
交逰况復疎還徃獨對青山勸一盃¶
<pb:KR4d0568_WYG_007-30a>¶
　　　社日¶
甲子頻書入短篇細推五戊卜春田讀書未有平戎策¶
止酒聊輸祭社錢紅樹花穠春向晚畫橋栁暝雨如煙¶
舊来歌舞今誰在燕子茅簷只自憐¶
　　　己亥六月初五日¶
不惜千金一笑揮危途驚定始傷悲問安慈母翻成泣¶
乞米貧交不療飢總謂魯連曽却敵謾傳李渉舊能詩¶
只從鄰曲多豪客無怪荆吳滿戰旗¶
<pb:KR4d0568_WYG_007-30b>¶
　　　和友人别怨¶
風急長空舞落花獨收殘淚暮還家畫闌砌曲圍芳草¶
緑樹庭空噪亂鴉不見韓娥沈漢水空傳蔡琰按胡笳¶
遥知今夕天涯路鄉夢難成月易斜¶
　　　余窮阨閭里年甚一年風雨重傷世味尤惡因¶
　　　　思去年索酒于志明以與黄花解嘲今年志¶
　　　　眀亦復避地雖黄花可得見哉感慨成詩又¶
　　　　無與寄因題之壁上以記此時情况焉¶
<pb:KR4d0568_WYG_007-31a>¶
風吹烏帽晚颼颼顛倒空尊不自謀賒酒隣家慚舊債¶
題詩茅屋載新愁黒雲雨壓千山暝黄菊草深三逕秋¶
今日鄉闗最蕭索念君何處獨凭樓¶
　　　九日和從弟銓¶
菊綴疎花雨滿林人情爭似酒盃深百年顛倒皆如醉¶
九日荒涼不廢吟投暗自慚輕白璧知音還擬鑄黄金¶
一襟愁思鴒原晚賴爾相從桂樹隂¶
　　　和劉淵見寄二首¶
<pb:KR4d0568_WYG_007-31b>¶
南國干戈積九年四年相别最相憐病看菱葉疑非我¶
飢啖松花似得僊青鳥謾期春後到白雲不掃夜深眠¶
故人半在無消息讀罷君書倍愴然¶
㡬何嵗月頭今白况復亂離生事難千里雁聲雲外斷¶
一春花事雨中殘長年寄食貂裘敝獨夜悲歌燈火寒¶
親舊江湖多阻别艱難誰與共心肝¶
　　　寄郭沛¶
最憶山原隠士家朱簾樓外捲飛霞梅花清影斜侵案¶
<pb:KR4d0568_WYG_007-32a>¶
韭葉寒香細入茶教弟舊書常共讀待賔新酒不須賒¶
春來頓覺疎還徃長遣歸心托暮鵶¶
　　　送周宗泰之九江¶
花外晴雲飄白紵匣中秋水臥蒼龍揚帆直破西山雨¶
把酒先招五老峯勝地登臨増感慨昔賢出處每從容¶
柴桑咫尺君須到無數黄花秋露濃¶
　　　題宋氏草庵¶
老大還鄉草屋新乾坤俯仰一閒身臥龍自是竒男子¶
<pb:KR4d0568_WYG_007-32b>¶
歸燕還尋舊主人竹逕排墩留坐客栁塘分水過比隣¶
共𢬵野性親魚鳥髙義無多駭俗塵¶
　¶
　¶
　¶
　¶
　¶
　靜思集巻七¶
