# -*- mode: mandoku-view; -*-
#+TITLE: 靜思集
#+DATE: 2015-08-25 00:14:47.430547
#+PROPERTY: ID KR4d0568
#+PROPERTY: BASEEDITION WYG    
#+PROPERTY: JUAN 卷八
<pb:KR4d0568_WYG_008-1a>¶
欽定四庫全書¶
　靜思集巻八　　　　　　　元　郭鈺　撰¶
　　七言律¶
　　　晚眺¶
眼看淮海待澄清骨滿邉城苦戰爭老大不堪思徃事¶
飢寒乆已厭吾生煙深薜荔棲烏急風響蒹葭落雁鳴¶
惆悵故人書不到别來十載最闗情¶
　　　去年中秋與郭怡飲舍弟處酒半以事散去今¶
<pb:KR4d0568_WYG_008-1b>¶
　　　　年余飲桐江上乃以羣不逞又走渡東㟁徳¶
　　　　之不建民之無援哀哉¶
玉簫聲斷彩雲收扶醉倉皇問去舟魑魅瞰人成徃事¶
姮娥送客變新愁蘆花掩映漁燈暗桂樹荒涼茅屋秋¶
八月使槎何處在銀河天曙淡悠悠¶
　　　送從姪淳¶
路窮淮汴草離離志士空嗟嵗月馳覿靣人心山萬叠¶
縁愁客鬢雪千絲風悲洛浦海鳬至月冷漢宮金狄移¶
<pb:KR4d0568_WYG_008-2a>¶
從古戰危頻易将君王見事獨何遲¶
　　　晚秋鰲溪宴集¶
菊花香滿酒如傾不謂艱危有笑聲驚座令嚴觥録事¶
揮毫氣壓楮先生虛嵐紫翠籠秋色落木紅黄透晚晴¶
却憶桃源舊時路漁郎重到不勝情¶
　　　寄柬周說書¶
聞君進講東宮日衣染天香從早朝鶴舞層霄燕闕近¶
馬嘶歸路楚山遥貞元朝士多相憶少室山人早見招¶
<pb:KR4d0568_WYG_008-2b>¶
我亦疎頑人共棄一蓑長願混漁樵¶
　　　雪中負米晚歸傷題七字句因柬李尚文少府¶
蕭索風煙暗五陵羣黎愁苦復誰憑早年識字知何用¶
埀老為農病未能負米晚歸沙上雪拾薪寒煑澗中氷¶
不眠永夜瞻牛斗光怪猶疑劍氣騰¶
　　　早春試筆¶
臘雪留寒壓草廬陽春攜暖散天衢喜聞諸将黄金印¶
共捧中朝赤伏符詩句且題新甲子酒盃不愧舊屠蘇¶
<pb:KR4d0568_WYG_008-3a>¶
洗兵雨至應須早半畆𤓰田得自鉏¶
　　　宴酬王志元¶
前月中旬得素書書中問我近何如浮沈漸與鄉隣狎¶
貧病多令故舊疎杖外飛花春水慢樽前啼鳥午窓虛¶
詩成昨夜空愁絶夢到君家水竹居¶
　　　村居¶
薜蘿雨靜覆深階村逕隂成愜素懐鳶敵髙風疑不動¶
鴨分歸路整相排抵愁得策将詩改療癖多方與俗諧¶
<pb:KR4d0568_WYG_008-3b>¶
四五隣家農務早時能送酒到山齋¶
　　　寒食日紀懐¶
不到東園滿數旬萬條烟栁翠光勻雨中春嬾鶯如我¶
花外晚愁鵑逼人近有詩名真忝竊老于世事每因循¶
煑芹炊黍作寒食破甑清晨洗宿塵¶
　　　貽劉伯敏(去年余嘗為惡詩貼壁間一日盡失/既而從弟鐸過伯敏乃知為伯敏取)¶
　　　　(去相與一笑寜知其非/燕石歟故詩中及之)¶
江海歸来少夢思論文猶恨識君遲雪鴻竟去空留迹¶
<pb:KR4d0568_WYG_008-4a>¶
天馬長鳴不受羈每日想君池上酌有時和我壁間詩¶
滿林秋色風烟晚甚欲相過未有期¶
　　　聞龍西雨自閩海間道抵家患目疾缺於展覿¶
　　　　先寄此詩¶
萬里征帆海上囘畏途行盡始驚猜入門兒女牽衣笑¶
問事親朋載酒来書有浮沈誰與送眼無青白故難開¶
蕭蘭晚嵗俱凋瘁佳句惟應到野梅¶
　　　和劉淵見寄¶
<pb:KR4d0568_WYG_008-4b>¶
半畆𤓰田近故侯鬢絲霜滿不禁秋愁期尊酒常先到¶
貧待鈎金不易求天上龍光纒寶劍人間蜃氣結飛樓¶
哀時况復多離别雙泪惟添楚水流¶
　　　和曹文濟寄楊和吉韻¶
盡傾東海成春雨隣曲過從阻萬山無限客愁添白髪¶
况兼人事劇黄闗瑶䑓花落題詩少金錯嚢空得酒難¶
白日逝波真可惜一庭芳草閉門閒¶
　　　和歐陽奎自洪都見寄¶
<pb:KR4d0568_WYG_008-5a>¶
愁来不敢縱髙歌對酒其如白髪何十載干戈豪氣少¶
一編史傳是非多未能傳箭收青海且復還山臥紫蘿¶
氣轉洪鈞妖祲息終看王化被江沱¶
　　　和周宗瑾寄彭南暝進士韻¶
射獵歸來箭血乾門前車馬簇金鞍交游有道多三益¶
伯仲能文見二難日共飛觴詩巻滿夜歸草檄燭花殘¶
愁余江上空相憶水激寒沙不可摶¶
　　　寄宋竹坡¶
<pb:KR4d0568_WYG_008-5b>¶
宋公池上千竿竹六月翛翛秋滿林漏日遊絲懸落絮¶
繞渠流水浴鳴禽江湖十載皆陳迹風雨五更收壯心¶
汲水細澆籬下菊花時容我一登臨¶
　　　和酬羅達則¶
聞君醸酒滿春甕淨洗深盃候客過聽雨山樓燒燭短¶
掃雲石壁寫詩多門生傳草當先到畸客飄蓬不共哦¶
稍待秋髙涼月夜相從細問法如何¶
　　　和劉伯貞見寄¶
<pb:KR4d0568_WYG_008-6a>¶
斯文同味似同宗長日思君意萬重客館雨來秋種菊¶
故山雲去晚看松流傳近日多詩句邂逅何時共酒鍾¶
如此交遊能㡬輩白鷗結社願相從¶
　　　和羅習之見寄因柬劉淵二首¶
昨日尋君恨不逢離愁散入暮烟中古陂淨瀉秋千頃¶
歸路斜分月半弓年少向人偏骯髒時危臨事始疏通¶
論心長欲書燈共無奈君西我復東¶
中年離别倍依依何事懽娛與願違日落羣鴉煙外急¶
<pb:KR4d0568_WYG_008-6b>¶
山空獨鶴月中歸干戈滿地荒𤓰圃蓑笠殘年擁釣磯¶
問訊劉郎風雪冷誰将金縷織成衣¶
　　　二月初晴題淦西居人樓壁¶
老去才名乆退潜樓前晴景逐人添雲連野樹深藏逕¶
風捲溪花亂入簾逺信忽傳閩徼外閒愁盡挂楚山尖¶
春光流轉曽相識獨怪經年雪滿髯¶
　　　三月十三日夜宿涂西山絶頂¶
夜登絶頂㡬千尺臨曉始知歸路遥水滿大江舟窅窅¶
<pb:KR4d0568_WYG_008-7a>¶
塵飛客路馬蕭蕭山河勢窄如懸網雲漢光低不作橋¶
十二年間多少恨春來不共凍痕消¶
　　　懐羅達則¶
溪山杖屨每相違况復經年去不歸移席花間春雨至¶
倚樓江上暮雲飛鄉書到手兼悲喜世事闗心有是非¶
池上祗今新緑滿待君同製芰荷衣¶
　　　寄劉伯貞¶
山中長日倦題詩偶望鄉闗有所思飛雨忽随龍去逺¶
<pb:KR4d0568_WYG_008-7b>¶
閒雲獨伴鶴歸遲度溪風剪松花落繞逕籬分野蔓埀¶
遥想西樓今夜月玉人正是醉吟時¶
　　　六月初十日客館披涼寄伯剛文學盖傷於處¶
　　　　者也¶
君王無復問南州賤子何能戀敝裘菡萏風清長日度¶
梧桐雨冷晚秋愁一窮到骨更何有萬事傷心不自由¶
避地惟應蓬島去羽輪人世向誰投¶
　　　寄胡湜伯清兼柬周子諒¶
<pb:KR4d0568_WYG_008-8a>¶
積雨初晴緑漲溪溪花飛舞屋東西鳥銜朱果珊瑚碎¶
竹放青梢翡翠迷池上酒盃無俗客壁間詩句有新題¶
結廬不用雲深處門閉惟聞過馬嘶¶
　　　贈賣卜雁明信¶
憶自成都失老嚴一年心事向誰占謀身每信黄裳吉¶
渉世空嗟白髪添太古圗書含變化後来象數極窺覘¶
聞君講易長無倦客散中庭月滿簾¶
　　　九月兵至桐江館人死李攵麟以詩相弔故復¶
<pb:KR4d0568_WYG_008-8b>¶
　　　　和之二首¶
江水滔滔流恨長交親十載頓云亡空村煙雨豺狼滿¶
老圃風霜松菊荒漉酒陶巾猶在手招魂楚些惡成章¶
論交不使逢知己敝帚千金祗自傷¶
白髪山翁最好文昨朝盃酒死生分可憐耆舊多新鬼¶
未必臣民負聖君鶴語謾傳遼海樹龍文長想碭山雲¶
扶危實藉英雄士馬上相期早策勲¶
　　　對雪懐郭順則¶
<pb:KR4d0568_WYG_008-9a>¶
寒壓貂裘曙色㣲水村山郭逺涵暉瓊田萬鶴凌風舞¶
玉女千花繞座飛勲業平淮碑石在風流訪戴酒船歸¶
想君懐古偏多感&KR0533;使緇塵涴素衣¶
　　　旅館懐舊¶
天涯剪紙賦招魂寂寞空齋晝掩門春燕同來人事改¶
夜燈相對語音存松花滿地閒棋局薜葉經年上石墩¶
豈是老懐多感激百年交誼共誰論¶
　　　題邉少府權詩集¶
<pb:KR4d0568_WYG_008-9b>¶
君才浩蕩漲溟波燕趙論文俊傑多枕上聞鷄先起舞¶
花前把酒獨長哦漢皇不識神仙尉蘇子偶逢春夢婆¶
志士百年名莭重一蓑且復臥煙蘿¶
　　　暮春順則宅宴集和羅國芳韻¶
千尺蒼松鏁翠岩兩竿初日射晴嵐山人結屋深相對¶
詞客過門得共談酒送餘春盃滿百月明歸路影成三¶
暫時相賞攄懐抱莫訴邉城野戰酣¶
　　　秋日¶
<pb:KR4d0568_WYG_008-10a>¶
江上秋風吹布袍滿林敗葉暮蕭騷雲沈雁信人千里¶
雨荅蛩聲客二毛汗馬功名知命薄蠧魚文字漫心勞¶
十年辛苦成何事贏得一貧聲價髙¶
　　　哭邉權少府(新淦邉權尉六合兵亂棄官歸去/年始與余締交甚相親未㡬避地)¶
　　　　(渝上適與館/人難死焉)¶
徃年把酒楚山秋歎息相逢總白頭梅福吳門聞乆去¶
禰衡江夏為誰留血凝塞壁精靈在氣貫晴虹魑魅愁¶
鄉國衣冠轉憔悴招魂何處泪空流¶
<pb:KR4d0568_WYG_008-10b>¶
　　　曹居貞先生求挽詩(自述/墓志)¶
老子懸車尚黑頭中堂進士晉風流延年好待桃千樹¶
觀化深知貉一丘墓碣自題成早計儒冠不改配前修¶
郎君愛日情如海春滿觥船任拍浮¶
　　　東羅伯英(庚寅辛夘年間余與伯英俱客桐江/上時有賔從甚盛自兵亂十四年惟)¶
　　　　(余伯英重到不/能無重感焉)¶
大藥霜髭竟不還白魚無計滿千仙别離嵗月落花雨¶
歌舞樓䑓芳草煙世事榮枯分一日人生感慨萃中年¶
<pb:KR4d0568_WYG_008-11a>¶
劉郎恨滿𤣥都觀重到題詩共㡬篇¶
　　　乙巳夏五月茶陵永新兵奄至遂走淦西暑雨¶
　　　　渉旬米薪俱乏旅途苦甚因賦詩示諸同行¶
白髪遺民真可哀途窮猶望北兵来闗河割據将成䜟¶
将相經綸豈乏材足繭荒山走風雨腹飢深夜吼春雷¶
主翁清曉催人發又報烽煙逼楚䑓¶
　　　重題禪寂院(六月兵退重到禪寂見諸人留題/悉為兵人所去而余與李文麟二)¶
　　　　(詩獨在因發一笑記昔有寒士殍於途官為/檢覆仵作唱云徧身無他故惟腰間有雪討)¶
<pb:KR4d0568_WYG_008-11b>¶
　　　　(三十韻聞者絶倒余其斯人之徒歟/遂賦一首寄李且以示吾極上人云)¶
詩苦窮人人苦吟偶随名勝到樷林畫龍㸃眼先飛去¶
詠鳳求毛不用尋豪客尚能知李渉奸雄終不棄陳琳¶
文章得意無今古譲與籠紗照碧岑¶
　　　丙午元旦晴而復雨憶諸弟俱留于外情見乎¶
　　　　辭¶
父老新年卜曉晴桃花春色照岩扃洗兵不厭東風雨¶
戀闕長瞻北極星棠棣有詩空諷詠屠蘇無酒自清醒¶
<pb:KR4d0568_WYG_008-12a>¶
揮毫對客書桃板白髪添多眼獨青¶
　　　寄張九成(不飲酒而/多符衛)¶
山館聞君足自娛賦詩近日與誰俱樹侵釣石斜傾蓋¶
雨定游絲小貫珠客主長年存醴酒鬼神清夜捧隂符¶
溪邉舊約何時到愁絶天涯一字無¶
　　　寄朱竹坡¶
乆欲從君借竹看東風又長碧琅玕午隂坐乆晴雲落¶
夜漏眠遲白露漙韭葉連畦從料理菊花分逕共平安¶
<pb:KR4d0568_WYG_008-12b>¶
洞簫一曲裁新管石上雙吹翠袖寒¶
　　　聞郭怡有詩未及見因賦此以寄恨¶
一襟老淚㸃蒼苔誰信愁腸日九迴豪傑虛名多自誤¶
弟兄急難竟誰来橋分溪路桃花落門閉山房燕語哀¶
禍福情知相倚伏浮雲蔽日㡬時開¶
　　　和宋竹坡見寄¶
聞君近住崆峒下俗客不来長閉闗得句徧題青竹上¶
寄書曽到白雲間㣲風欹枕茶煙散晴日捲簾花意閒¶
<pb:KR4d0568_WYG_008-13a>¶
舊約許尋須候我月明騎鶴過南山¶
　　　和楊茂才閒居¶
板橋通逕薜蘿深濃翠浮衣竹十尋啼鳥漸馴時近客¶
歸雲不動似知心剪苔盤石移碁局添火香篝續水沈¶
賦筆惟應潘岳好恨無尊酒與同斟¶
　　　丁未人日¶
誤喜新年七日晴黒光盪日更分明隂陽元自相消長¶
中外何能息戰爭髙視山河分王氣不知金石載虛名¶
<pb:KR4d0568_WYG_008-13b>¶
麯生廢痼交情絶看徧梅花晚獨行¶
　　　和楊和吉二首¶
讀書頭白苦無多自判才名易滅磨耆舊凋零霜後木¶
世情翻覆雨中荷數家煙火惟聞哭三月鶯花誰復歌¶
薜荔繞垣茅屋小縁君開逕日相過¶
海棠雨外半含啼病起吟情嬾更題匹馬看花空老大¶
還山采藥自幽棲欲尋仙館窺丹鼎曽借漁舟度碧溪¶
門巷總非初到日渚蒲汀栁望都迷¶
<pb:KR4d0568_WYG_008-14a>¶
　　　三月十六日訪宋竹坡不遇¶
門巷春隂緑樹遮重来不省是君家雲封山館半簾雨¶
水泛溪流萬片花王戴風流成故事吳張圗畫動中華¶
小童報主須留客湯沸銅瓶旋煑茶¶
　　　和周愷并憶元達詩(元達名浩余同宗又嘗/同硯席丙午卒于溧水)¶
一望吳山一斷魂眼枯雙泪出還吞青雲事業終何補¶
白首交游不忍言舊館空懐風雨夕新阡遥隔水雲村¶
謝池春草山陽笛未卜他生得共論¶
<pb:KR4d0568_WYG_008-14b>¶
　　　贈戴醫¶
舊約尋真海上山相逢長有好容顏一池伏火燒丹熟¶
兩袖晴雲采藥還坐遣呻吟成笑語乆𢬵名利換清閒¶
頂門欲試金針妙白髪青燈我最頑¶
　　　和周子愷中秋感懐見寄¶
樽前舊事逐飄風贏得衰年兩髩蓬病骨五更秋氣入¶
佳期千里月光同鄉闗髙興鱸堪鱠江海脩程燕避鴻¶
昨夜桂林重對酒看花雙眼霧濛濛¶
<pb:KR4d0568_WYG_008-15a>¶
　　　雲屋為龍叔起賦¶
挂冠歸去雲為屋又似鴻濛未判初竹送清隂随杖屨¶
窓涵㣲潤入圗書聞鷄疑與仙家近放雁多令舊客疎¶
何事劃開天宇淨醉攀明月抱清虛¶
　　　客館書懐¶
曉鏡形容暮不同控摶人事更匆匆端相舊壘去年燕¶
斷送殘花昨夜風易播共憐交誼重依劉寧為旅途窮¶
世情近日皆非舊始悟相逢是夢中¶
<pb:KR4d0568_WYG_008-15b>¶
　　　春望(戊申年/間作)¶
飢烏磔磔伴啼鴉倦倚東風兩鬢華避地每如巢幕燕¶
論交誰辨酒杯蛇雲遮望眼迷芳草雨動離愁怨落花¶
懐抱一時何處寫甕頭春酒不須賒¶
　　　荅楊和吉韻¶
白髪侵尋暮景来掃除無䇿覆空盃江山每與愁俱到¶
風雨不知花盡開徃事漫存元祐迹少年何羡洛陽才¶
惟君於我過從近稚子朝朝掃緑苔¶
<pb:KR4d0568_WYG_008-16a>¶
　　　郭尊師至安堂¶
道人極目立蒼茫歎息紅塵去路長車折秦闗投虎口¶
馬窺蜀棧戰羊腸海天鶴送仙書到石洞花分春酒香¶
寄語徃来名利客不如學道至安堂¶
　　　代贈峽江王廵檢¶
将軍仗節鎮巴邱虎豹深藏山水幽草露洲長朝試馬¶
栁風波細晚逥舟岳飛曽作千夫長李廣終期萬户侯¶
且訪南隣讀書客論詩說劔自風流¶
<pb:KR4d0568_WYG_008-16b>¶
　　　訪友人别墅¶
隂森萬木曉蒼茫路轉山腰問草堂池湧慢波萍葉散¶
窓涵細雨橘花香讀書程度輸年少中酒心情厭日長¶
公子飄飄才思濶何妨髙詠伴滄浪¶
　　　劉潤芳馴雉助祭圗¶
掃葉秋風宰樹寒頓令馴雉識衣冠孝心冥感飛相近¶
禮數今存留獨看人散應同翁仲語地靈長羡子孫安¶
紅翎翠羽開圗畫我亦縁君激肺肝¶
<pb:KR4d0568_WYG_008-17a>¶
　　　代贈¶
詔頒大邑縣符新君領除書苐一人聖代祗今更治化¶
大賢于此展經綸信臣寛厚恩如父黄霸嚴明政有神¶
氣轉洪鈞生意早棠梨花發滿城春¶
　　　送李子髙遊金陵¶
吳中八絶冠羣材楚楚芳年君又来得酒醉飛鸚鵡盞¶
題詩先到鳳凰䑓天逥北斗星辰近地盡南郊道路開¶
信是皇州春色早好将紅杏倚雲栽¶
<pb:KR4d0568_WYG_008-17b>¶
　　　送劉叔亮兵後歸清江¶
風塵荏苒鬢毛斑鄉夢無時到故山去國每憐王粲老¶
擕家今見管寧還松深先隴寒煙外草滿荒庭夕照間¶
不用人間多感慨梅花春色破愁顏¶
　　　送費吉水¶
五馬遥臨白鷺洲光榮全勝古諸侯滿城秋雨聞絃誦¶
夾道春風露冕旒東觀天髙鳷鵲並中䑓地迴鳳凰遊¶
歸朝明日承恩早玉筍催班第一流¶
<pb:KR4d0568_WYG_008-18a>¶
　　　己酉元日¶
徃事悠悠不足論細看桃板舊題存青山樹繞千年屋¶
白髪人看五世孫側注曉容驚破帽屠蘇春色醉深尊¶
歸雲更是無心者借我長封谷口門¶
　　　送孔貫道應賢良徴辟就謁孔林¶
詔下江南選俊良君行千里似還鄉淮河天近魚龍㑹¶
闕里春囬草樹香一代又論新禮樂千年仍覩舊宫墻¶
仲舒三䇿陳王道文獻承家好激昂¶
<pb:KR4d0568_WYG_008-18b>¶
　　　和胡濟見寄¶
雨後溪雲冉冉生夕陽蛛網一絲晴山環老屋杉松合¶
水滿平田鵞鴨鳴老去客程憑酒力愁邉春色減詩情¶
文章伯仲真吾友莫怪兒童不識名¶
　　　和李士周韻¶
春雲乗雨午橋隂病眼看花負夙心漢水盡堪添緑酒¶
燕䑓何得築黄金手攀楊栁曽親種路出桃源不易尋¶
畢竟知音眼前少塵埃三尺暗桐琴¶
<pb:KR4d0568_WYG_008-19a>¶
　　　寄李亨衢¶
君住仙壇歸路遥人間塵慮盡氷消㣲風半脫烏紗帽¶
眀月閒吹紫玉簫出水芙蓉鳴翡翠繞墻薜荔護芭蕉¶
日長應共羅浮客時復松花酒一瓢¶
　　　贈驛吏¶
筮仕何論占甲科獨君於此閱人多海舟夜泊藩臣至¶
官馬晨嘶天使過㣲禄暫能淹嵗月好音原不阻闗河¶
時来得遇憐才者早振朝衣上禁坡¶
<pb:KR4d0568_WYG_008-19b>¶
　　　題安樂何心淳草堂舊隠¶
草亭亭上舊曽邀窓户憑髙結構牢濃翠入簾春雨竹¶
亂紅飄席曉風桃功名前輩遺鴻爪文采諸孫有鳳毛¶
萬事目前無所與惟應對客醉揮毫¶
　　　贈金守正¶
六月松隂坐紫苔得書頓使好懐開離愁百斛如雲散¶
涼意一襟随雨来玉笥天清長在望金洲春盡每思回¶
髙懐又作秋風約不限金錢問酒盃¶
<pb:KR4d0568_WYG_008-20a>¶
　　　荅張九成韻¶
自信功名骨相寒西風長笑倚闌干醉劉不用擕長鍤¶
盲夏惟應著小冠逺寄髙吟諧律呂何由並駕接和鸞¶
楚山歸鳥憐毛羽栖息一枝何處安¶
　　　贈别宋仲觀¶
梅花江上雪意殘獨行逺道何當還大江風㣲五兩靜¶
虛館日髙雙陸閒十載論交傾意氣一朝送别凋容顏¶
坐歌激烈我何有明日射虎歸南山¶
<pb:KR4d0568_WYG_008-20b>¶
　　　和酬宋竹坡韻¶
寄詩問我山中事性嬾家貧一事無春甕酒香梅未落¶
午窓夢起鳥相呼舊来叔夜交遊絶老去文通筆硯枯¶
鷗社共盟君未棄何須馳志向伊吾¶
　　　和酬李潜¶
世路邅迴暮景移老懐無託廢題詩朱顏棄我辭杯滿¶
青眼看書下筆竒雨暝茶煙侵竹潤春寒香霧出簾遲¶
地偏每恨交逰少何日能来慰所思¶
<pb:KR4d0568_WYG_008-21a>¶
　　　和酬黄用泰¶
思君不見待君吟何許蓬萊聞妙音孫綽遂初先作賦¶
蘇秦未遇晚多金閒看歸鳥暮雲合欲渡滄江春水深¶
惟向層樓窮望眼可能無䇿剗西岑¶
　　　和袁寅亮進士見寄¶
白髪禁春愁奈何當年只合臥煙蘿山中老屋歸来早¶
扇外飛塵感慨多意薄功名随夢散交游道誼自心和¶
兩君文采真連璧枯槁長懐挹楚波¶
<pb:KR4d0568_WYG_008-21b>¶
　　　得月樓為陳與京賦(陳贅/劉)¶
得月樓前春水寛玻璃萬頃接闌干光涵銀漢虹橋迥¶
影動金波貝闕寒緑酒千鍾人上鶴紫簫一曲女乗鸞¶
遥知貳館還相近玉臂清輝好共看¶
　　　和彭允迪見寄¶
佳句聞君勝舊時珊瑚出海玉交枝十年客路迷陳迹¶
千里雲山繫所思嚢罄黄金難得酒窓添青竹倦題詩¶
近年轉向世情薄晴日滄江理釣絲¶
<pb:KR4d0568_WYG_008-22a>¶
　¶
　¶
　¶
　¶
　¶
　¶
　¶
　¶
<pb:KR4d0568_WYG_008-22b>¶
　¶
　¶
　¶
　¶
　¶
　¶
　¶
　靜思集巻八¶
